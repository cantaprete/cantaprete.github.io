---
title: Pagina principale
date: 2024-08-06T09:29:06+02:00
---
> In molti libri, l'«io» o prima persona viene omesso; in questo sarà conservato.
>
> — Henry David Thoreau
{.esergo}

![Una foto dell'autore](/img/home/io.png)
{id="io" width="200" height="200" srcset="/img/home/io.png 1x, /img/home/io@2x.png 2x, /img/home/io@3x.png 3x"}

Questo sito, in una forma o nell'altra, esiste dal 2012, o forse dal 2013.  Per una buona parte del tempo è stato un blog, per un'altra è stato una sorta di... portfolio?  Non saprei come definirlo, ma diciamo che l'unico modo in cui ero riuscito a giustificare l'esistenza di questo spazio era dire cosa facevo e cosa avevo fatto.  Si trattava di un sito auto-promozionale, diciamo.  Il problema di un sito del genere è che solo una ristretta tipologia di contenuti può essere pubblicata.  È il problema con ogni sito che in qualche modo si identifica con uno scopo preciso[^1].

Volevo un'alternativa ai social network.  Volevo qualcosa che non fosse necessariamente alla moda nella grafica (e, anzi, che fosse in qualche modo reazionario rispetto alle mode del momento), che non fosse legato a una struttura imposta dall'alto ma che potessi scegliere io la forma che più mi aggradava senza preoccuparmi che ciò che volevo pubblicare fosse in qualche modo adatto.

Alla fine, temo, in qualche modo somiglierà a un memex, ma non è questo il mio intento.  Un memex è un catalogo di conoscenza personale principalmente compilata a uso e consumo di chi quella conoscenza l'ha già acquisita.  Serve, per dirla in parole semplici, all'autore.  Questo sito, invece, vorrei che mostrasse non me, ma una prospettiva di me.

In ogni caso, mi trovate su GitHub come [@jacopodonati](https://github.com/jacopodonati) o <a href="mailto:&#106;&#097;&#099;&#111;&#112;&#111;&#064;&#106;&#097;&#099;&#111;&#112;&#111;&#100;&#111;&#110;&#097;&#116;&#105;&#046;&#105;&#116;">inviandomi un'email</a>.

[^1]: E, a conti fatti, non è forse il problema di qualsiasi ente (animato o inanimato) che si identifica in un modo e uno soltanto?
