---
title: 2024-08-10
date: 2024-08-10T22:08+02:00
---
Oggi la maggior parte del tempo l'ho passata o davanti al volante dell'auto o davanti allo schermo del telefono.  Quando avevo il Samsung avevo rimosso la maggior parte delle applicazioni che mi davano dipendenza, e avevo creato alla fine un telefono quasi su misura.  Con l'iPhone non è poi molto diverso, se volessi, ma per qualche ragione non è neppure lo stesso.

Questa necessità di avere tutto a portata di mano, è un'ansia ingiustificabile.  Capisco da dove nasce, ma non posso accettarla.  Una delle critiche che piÃ¹ spesso vengono mosse a chi propone un'alternativa meno tecnologica[^1] alla condizione attuale è che senza la tecnologia attuale non avremmo tante altre cose indispensabili.  Ricordo molti anni fa quando si parlava di Twitter in questi termini in relazione alla Primavera araba.  Quell'episodio non è stato replicato, perché il resto dovrebbe esserlo?  Qual è il vantaggio di avere Instagram sul telefono quando nessuno pubblica più l'istante in cui si trova?  Perché avere i quotidiani a portata di mano se, di fatto, nessuna notizia può davvero servire nell'immediato?

Sulla comunicazione istantanea non ho da ridire, ma in generale mi sembra che la quasi totalità dei servizi di cui usufruiamo in realtà nascono da una necessità fittizia presentata dall'azienda capitalista di turno.

[^1]: Stavo per scrivere "più luddista", il che in un certo senso è effettivamente più corretto dato che si parla di realtà anti-tecnologiche e anti-capitaliste.

