#+TITLE: 2024-08-08
#+DATE: 2024-08-08T14:17:00+02:00

Sto ancora organizzando il sito forzandomi di usare il più possibile Emacs per farlo.  Mi piacciono le potenzialità, mi piace pensare di stare usando un sfotware che, in linea di massima potrò continuare a utilizzare da qui a finché campo senza grosse modifiche[fn::Se non nessuna visto che, a differenza di alternative come Visual Studio Code, sono abbastanza convinto che da qui a finché campo sarò in grado di recuperare una copia di Emacs 29.4].  È impossibile, però, nascondere quanto sia /difficile/.  Sto imparando a muovermi tra i file e all'interno dei file, sto imparando a usare alcuni comandi per automatizzare certi passaggi, ma allo stesso tempo ci sono operazioni che funzionano in una modalità ma non nell'altra.

Così rimbalzo tra un software e l'altro, risolvo una cosa, mi metto sopra un'altra.  Lentamente (molto lentamente) prende forma, e direi che è venuto il momento del primo commit.