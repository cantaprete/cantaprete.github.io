---
title: "there you are, still yourself, with your particular way of loving"
date: 2021-10-20T09:12:16+01:00
last_modified_at: 2023-04-01T12:38:16+02:00
tags: [love, relationships]
description: Una bella citazione di Saunders sull'amore, la sua fine, e i nuovi inizi.
author: George Saunders
source_title: The Marginalian
source_url: https://www.themarginalian.org/2021/10/20/love-chekhov-the-darling-saunders/
archive_url: https://web.archive.org/web/20211023082325/https://www.themarginalian.org/2021/10/20/love-chekhov-the-darling-saunders/
---

Vogliamo credere che l'amore sia unico ed esclusivo, e ci urta pensare che possa in realtà essere rinnovabile e in qualche modo ripetitivo nelle sue consuetudini.  Il tuo partner attuale chiamerebbe la nuova persona con cui sta con lo stesso nome che ha usato con te una volta che sarai all'altro mondo?  Be', perché no?  Il numero di soprannomi è limitato.  Perché dovrebbe darti fastidio?  Be', perché crediamo di essere noi, nello specifico, a essere amati (ed è per questo che il caro Edoardo ti chiama "cicciottina"), ma no: l'amore semplicemente accade, e ciò che è capitato è che tu fossi sul suo tragitto.  Quando, come fantasma sopra il povero Edoardo, lo sentirai chiamare quella stronza di Elisabetta, la tua vecchia amica, "cicciottina", mentre lei senza pensarci infila il dito fedifrago nella sua fibbia, tu, in forma di spirito, sarai delusa da Edoardo, da Elisabetta, forse anche dall'amore stesso.  O no?

Forse no.

Perché non facciamo tutti qualcosa di simile, wuando siamo innamorati?  Quando la persona che ami muore o ti lascia, resti tu, sempre te stesso, con il tuo unico modo di amare.  E poi c'è il mondo, pieno di persone da amare.
