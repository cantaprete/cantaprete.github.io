---
title: Analogico e digitale
date: 2025-01-21T14:56:53Z
...

Faccio parte della prima generazione di nativi digitali, o più propriamente posso dire di fare parte di un'avanguardia composta da coloro che, per una ragione o per l'altra, hanno avuto a che fare con i computer fin da piccoli.

Nel mio caso, il computer in oggetto era un Macintosh 512K, a cui ricordo seguì un modello a colori lasciatoci in prestito mentre il nostro era in riparazione, e poi più stabilmente un pesante Macintosh Portable che ancora conservo, e che alla fine degli anni '90 una coppia di ladri risparmiò, probabilmente perché non ne aveva riconosciuto la natura.  Ho imparato a scrivere su una tastiera prima ancora di scrivere in corsivo, e questa credo sia stata un'enorme fortuna e l'inizio della catastrofe.

Il mondo è scivolato piuttosto rapidamente verso il digitale.  Ho l'impressione che questo smottamento sia avvenuto più rapidamente rispetto ad altri avvenuti in altre epoche, ma forse è solo perché in quella valanga io ero al centro.  I miei compagni di scuola disdegnavano internet e i computer, e quando sono diventati di uso comune tra tutti, quando tutti iniziarono ad aprire un account su Facebook, ho cominciato a disdegnarli io.

\ 

La 