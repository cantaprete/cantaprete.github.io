# Vita espansa

> Non exiguum temporis habemus, sed multum perdidimus.
>
> --- Seneca

Diversi anni fa lessi un articolo che parlava dell'ossessione di Silicon Valley per la longevità estesa, ossia il desiderio di allungare la propria speranza di vita per raggiungere i 120, 200, 1.000 anni con la medesima facilità con cui oggi raggiungiamo i 60 anni.

L'impresa, per come è ora di solito struttrata, è il sogno capitalista e, come tutto ciò che è capitalista, non ha nulla di buono.  Ogni tecnica utilizzata va dal costoso all'impossibilmente costoso, ma l'idea è che, come per tante altre cose, il prezzo col tempo scenderà e perciò chiunque potrà beneficiarne.  È la solita bugia del _trickle-down_[^1], che mai veramente accade.  L'obiettivo, come ho detto nel primo paragrafo, è allungare la _propria_ vita, non quella dell'umanità.

Anche agli occhi degli imprenditori tecnologici, però, sfugge un problema: non è il tempo che fa la vita.  L'argomentazione, in questo caso, di solito è che il fine ultimo della longevità estesa non è semplicemente aumentare il numero di anni in una vita.  Il punto, dicono, è che maggiore è il numero di anni a disposizione, e maggiore sarà la possibilità di avere una vita più piena.  Il ragionamento, non fa una piega.  Ma se l'obiettivo finale non è quello di "vivere più anni" ma quello di "vivere di più", perché non partire da qui?  Se l'aumento di lunghezza della vita non è il vero scopo, perché non occuparsi dell'aumento della _profondità_?  Questo è un fronte del problema del quale, purtroppo, nessun imprenditore si occupa davvero.

La ragione per questo disinteresse, suppongo, è che la lunghezza è un numero, è quantificabile e comparabile, ossia è un valore oggettivo; la profondità, invece, no.  È facile dire se è più lunga una vita di 78 anni o una di 56, ma possiamo fare lo stesso paragone con una vita senza figli ma in giro per il mondo contro una vita con figli e nipoti ma sempre nella stessa città?  Questo è il dominio di una scienza che è alla base della scienza: la filosofia[^3].

> La vita si contrae e si espande in proporzione al proprio coraggio.
>
> Anaïs Nin

Come tutti, credo, desidero vivere di più.  Vivere più a lungo, certo, ma vivere anche _di più_.  Se il concetto di longevità estesa ha questa falla mortale, allora parlare di "vita espansa" mi sembra la cosa più sensata.  Questo è: vivere la vita il più possibile, e il più a lungo possibile.  La lunghezza, come si vede, è secondaria.

Come ho già detto, se le modalità con cui si può lavorara sull'estensione della vita sono più o meno comuni all'intera popolazione umana, quelle che riguardano la profondità sono soggettive.  Inoltre, sono più difficili da individuare.

## Cosa non funziona

Per qualche ragione, partire da "ciò che non siamo, ciò che non vogliamo" è sempre più semplice.  Capire cosa chiaramente non rientra nelle specifiche è utile per capire quali sono i valori fondamentali.  Perciò:

### Notizie

Alle medie, la nostra professoressa di italiano ci convinse che essere informati fosse una delle azioni più importanti che potevamo compiere.  Sapere come andava il mondo sembrava un requisito essenziale per districarsi nella vita.  È stato eccitante quando abbiamo lavorato sui quotidiani perché ciò che facevamo era concreto, era il mondo vero.

Parliamo della fine degli anni '90, quando l'accesso a internet era raro e, perlopiù, inutile.  Pariamo di un'epoca in cui la maggior parte delle persone si informavano attreverso il telegiornale o il giornale radio, molti compravano un quotidiano, alcuni ne leggevano più di uno quando erano al bar, e pochissimi ne acquistavano più di uno (e spesso solo per ragioni di lavoro).  Parliamo ciò di un'epoca che sotto questo profilo non poteva essere più differente di quella attuale.

Ciò che può aiutare me, potrebbe non aiutare a te.  Cìò che è fondamentale per me, ho capito, è l'accumulo di esperienza.  Come epserienze di seconda mano, funzionano bene le storie[^4], che sono esperienze di vita alternative, e funzionano le lingue, che sono esperienze di popoli alternativi.  Il punto, però, sono le esperienze di prima mano.  Quelle sono la cosa più difficile.

[^1]: per non parlare del solito trucco per cui si porta a esempio tutta la tecnologia che un tempo aveva costi proibitivi mentre oggi è alla portata di tutti.  Questo trucco, che viene usato a favore del capitalismo, nasconde in realtà l'esatto opposto: nulla, infatti, vieta che i prezzi calino senza il capitalismo alle loro spalle e, anzi, considerate tutte le situazioni in cui gruppi di aziende hanno fatto cartello[^2], si può dire che storicamente i prezzi sono scesi _nonostante_ il capitalismo.

[^2]: Ché, come ricordava anche Noam Chomsky, il capitalismo puro non esiste.  Ciò che noi oggi chiamiamo capitalismo non è altro che una versione edulcorata dall'assistenzialismo statale.  I capitalisti, infatti, che a gran voce criticano chi propone e chi usufruisce degli aiuti dello Stato, si regge in piedi solo grazie a quelli.  Ad ogni modo, ho divagato.

[^3]: La filosofia viene oggi indicata come necessaria per la crescita individuale della persona, mai per la sua crescita professionale.  Chi ha avuto la fortuna di studiarla, sa quanto sia stupida questa distinzione; chi non ha avuto lo stesso piacere, invece, passa la vita a sentire la mancanza di un tassello che non riesce a trovare.

[^4]: Che si tratti di film, libri o serie poco importa, ma in generale preferisco i libri, che di solito sono più liberi dalle forzature del commerciale.
